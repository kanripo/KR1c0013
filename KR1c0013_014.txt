# -*- mode: mandoku-view -*-
#+TITLE: 詩補傳
#+DATE: 2015-09-23 09:36:34
#+PROPERTY: JUAN 14
<pb:KR1c0013_WYG_014-1a>¶
欽定四庫全書¶
　詩補傳卷十四　　　　宋　范處義　撰¶
國風¶
曹¶
　周武王封弟叔振鐸於曹之地在禹貢兖州陶邱之¶
　北雷夏菏澤之野今為濟隂定陶堯嘗遊成陽因葬¶
　焉舜嘗漁於雷澤其遺風重厚多君子務稼穡薄衣¶
　食以致積蓄其後富而無教乃更驕侈十一世至周¶
<pb:KR1c0013_WYG_014-1b>¶
　惠王時政衰昭公好奢而任小人變風始作曹既弱¶
　小又不能用賢今所存四詩其一萹二萹序皆言任¶
　小人其三萹又言在位無君子則國非其國矣故以¶
　下泉思治終焉此所以次於檜也¶
蜉(浮下/同)蝣刺奢也昭公國小而廹無法以自守好奢而¶
任小人將無所依焉¶
　檜曹皆小國詩亦相似檜之變風始於羔裘曹之變¶
　風始於蜉蝣羔裘言國小而廹君不用道蜉蝣言國¶
<pb:KR1c0013_WYG_014-2a>¶
　　小而廹無法以自守道者法之所由出法既亡矣道¶
　　安在哉羔裘刺絜其衣服蜉蝣刺好奢亦類也羔裘¶
　　之詩不及治政序詩者以其逍遥遊燕而知其必不¶
　　能自彊於政治蜉蝣之詩不及小人序詩者以其将¶
　　無所依而知其所用皆小人故不足恃然不能自彊¶
　　猶愈於將無所依此曹所以又出檜下也¶
　蜉蝣之羽衣裳楚楚心之憂矣於我歸處蜉蝣之翼采¶
　采衣服心之憂矣於我歸息蜉蝣掘(求/物)閲麻衣如雪心¶
<pb:KR1c0013_WYG_014-2b>¶
　之憂矣於我歸説(税/)¶
　　蜉蝣渠略也此物生於土既成則掘土解閲而出不¶
　　自知其朝生夕死方且矜其羽翼掘閲以飛揚故詩¶
　　人取以喻昭公不自知其将無所依方且好為奢靡¶
　　其燕衣則楚楚而整飾其禮服則采采而華麗其深¶
　　衣則如雪之潔白詩人憂其危亡将至謂儻無所依¶
　　當於我乎居處於我乎休息於我乎説駕以詩人獨¶
　　有愛君之忠如此亦足以見當時在位無一可倚仗¶
<pb:KR1c0013_WYG_014-3a>¶
　者不必言小人意自見於言外也是詩三章皆比而¶
　賦之也¶
候人刺近小人也共(恭/)公逺(于/萬)君子而好近小人焉¶
　此詩為共公好近小人而作近小人則逺君子勢不¶
　兩立必然之理也¶
彼候人兮何(何/可)戈與祋(都/外)彼其之子三百赤芾(弗/)¶
　内君子而外小人泰之象也内小人而外君子否之¶
　象也候人之官逺在邊境所掌者荷戈與祋之役而¶
<pb:KR1c0013_WYG_014-3b>¶
　使君子居之赤芾者卿士之服常在君側而使小人¶
　居之是内小人而外君子也故序詩者以逺近言之¶
　曹之為國視此可知矣戈㦸也祋殳也芾韠也大夫¶
　以上赤芾乗軒三百言其多也¶
維鵜(徒/低)在梁不濡其翼彼其之子不稱(尺/證)其服維鵜在¶
梁不濡其咮(陟/救)彼其之子不遂其媾(古/豆)¶
　鵜洿澤也當在泥水中自求魚而食今乃髙處魚梁¶
　之上翼咮不濡而竊食人之魚譬小人宜在逺方今¶
<pb:KR1c0013_WYG_014-4a>¶
　　乃衣赤芾而竊禄於髙位可謂不稱其服矣婚媾猶¶
　　言好合也彼小人在朝雖暫相黨引僞為好合及其¶
　　見利而爭先利盡而交踈則反相賊害安能終相好¶
　　合哉所謂不遂其媾也¶
　薈(烏/㑹)兮蔚兮南山朝隮(子/兮)婉(於/阮)兮孌(力/轉)兮季女斯飢¶
　　薈蔚雲升之貌婉孌柔弱之貌此章申言小人肆志¶
　　於上如薈蔚之雲升於南山君子困窮於下如婉孌¶
　　之季女飢於牖下亦由其君遠君子而近小人故也¶
<pb:KR1c0013_WYG_014-4b>¶
　　是詩四章首章賦也後三章比也¶
　鳲(尸/)鳩刺不壹也在位無君子用心之不壹也¶
　　書言惟尹躬暨湯咸有一德然則德惟一動罔不吉¶
　　德二三動罔不凶亦君臣之所同也今曹在位無君¶
　　子用心之不壹似亦指其君臣然臣之不一君實為¶
　　之蓋上者下之儀無以率於上何以從於下是篇皆¶
　　陳古之人君一德之美以刺時之不然如曰正是四¶
　　國豈人臣之能為曰胡不萬年亦不可以是為人臣¶
<pb:KR1c0013_WYG_014-5a>¶
　之祝書曰常厥德保厥位則商之君臣雖曰咸有一¶
　德而保厥位則專指其君正與是詩之意同也¶
鳲鳩在桑其子七兮淑人君子其儀一兮其儀一兮心¶
如結兮鳲鳩在桑其子在梅淑人君子其帶伊絲其帶¶
伊絲其弁伊騏鳲鳩在桑其子在棘淑人君子其儀不¶
忒(他/得)其儀不忒正是四國鳲鳩在桑其子在榛淑人君¶
子正是國人正是國人胡不萬年¶
　鳲鳩以均一為德其子雖或在梅或在棘或在榛而¶
<pb:KR1c0013_WYG_014-5b>¶
　鳩之飛止不越於桑以見其性之有常如此不然則¶
　其子有七出入不齊安能均哺惟其有常處則子皆¶
　知母所在然後均一之德可得而施也淑人君子言¶
　有淑善之德在君子之位如鳩之均一也一章言在¶
　位之君子威儀一於外而心亦結於一所謂表裏如¶
　一有諸中則形諸外也二章言在位之君子冠服之¶
　有常其帶伊絲謂大帶用素絲也其弁伊騏皮弁之¶
　文如騏說文曰馬青驪文如愽碁曰騏皮弁之㑹縫¶
<pb:KR1c0013_WYG_014-6a>¶
　貫玉為飾文亦如騏故謂之伊騏也三章言在位之¶
　君子威儀無差忒故逺而可以正四國謂列國皆來¶
　取法也記言治國在齊其家舉是詩其儀不忒正是¶
　四國為證則治國為人君眀矣四章言在位之君子¶
　既能治其國則君正莫不正故國人稱願欲其壽考¶
　萬年長享其國也詩言萬壽皆美人君則此詩萬年¶
　之祝不可施之人臣也是詩四章皆比而賦之也¶
下泉思治也曹人疾共公侵刻下民不得其所憂而思¶
<pb:KR1c0013_WYG_014-6b>¶
眀王賢伯也¶
　震風凌雨然後知厦屋之帡幪亂極思治人之常情¶
　也共公專務侵刻民不得其所若當盛世眀天子在¶
　上必能命賢方伯以行黜陟之政共公在東周時上¶
　下廢弛得以自恣故詩人疾之而思治也¶
冽(列下/同)彼下泉浸彼苞稂(郎/)愾(苦愛/下同)我寤嘆念彼周京¶
冽彼下泉浸彼苞蕭愾我寤嘆念彼京周冽彼下泉浸¶
彼苞蓍(尸/)愾我寤嘆念彼京師芃芃(薄/紅)黍苗隂雨膏(古/報)¶
<pb:KR1c0013_WYG_014-7a>¶
之四國有王郇(荀/)伯勞(力/報)之¶
　寒泉與隂雨均可以養物然稂童粱也乃禾之不實¶
　者而蕭也蓍也皆野物無滋於灌溉者而流泉皆浸¶
　漬潤澤之使之叢生而茂以喻共公侵刻下民所資¶
　為養之物以養無益之人反使下民有益於國如黍¶
　苖者失其所養此所以愾然不寐而嘆思周室王者¶
　命方伯舉行其職以慰下民之望也卒章謂芃芃方¶
　秀之黍苖得隂雨則膏潤矣四國之民有明王在上¶
<pb:KR1c0013_WYG_014-7b>¶
　則賢如郇伯者必有以勞我矣不至如今之失所也¶
　詩人以寒泉喻曹之澤謂其流出於山麓之下及物¶
　者不廣況止及於無益乎以隂雨喻周之澤謂其溥¶
　博霑足無此疆爾界均及於四國也言四國則不獨¶
　曹之民思周室四國胥望之矣左氏傳曰畢原酆郇¶
　文之昭也必周之方伯善於其職者故曹人思之是¶
　詩四章皆比而賦之也¶
　詩補傳卷十四¶

