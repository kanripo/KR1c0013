# -*- mode: mandoku-view; -*-
#+TITLE: 詩補傳
#+DATE: 2015-08-24 22:04:37.174686
#+PROPERTY: ID KR1c0013
#+PROPERTY: BASEEDITION WYG    
#+PROPERTY: JUAN 卷十七
<pb:KR1c0013_WYG_017-1a>¶
欽定四庫全書¶
　詩補傳卷十七　　　　宋　范處義　撰¶
變小雅¶
　文武小雅一詩廢則一事缺已於諸篇言之厲王盡¶
　廢小雅故變小雅無其詩併著其失於六月之序以¶
　明宣王中興自六月始其不得為正雅則非特厲王¶
　之過也¶
六月宣王北伐也鹿鳴廢則和樂缺矣四牡廢則君臣¶
<pb:KR1c0013_WYG_017-1b>¶
缺矣皇皇者華廢則忠信缺矣常棣廢則兄弟缺矣伐¶
木廢則朋友缺矣天保廢則福禄缺矣采薇廢則征伐¶
缺矣出車廢則功力缺矣杕杜廢則師衆缺矣魚麗廢¶
則法度缺矣南陔廢則孝友缺矣白華廢則廉恥缺矣¶
華黍廢則蓄積缺矣由庚廢則隂陽失其道理矣南有¶
嘉魚廢則賢者不安下不得其所矣崇丘廢則萬物不¶
遂矣南山有臺廢則為國之基隊(直/類)矣由儀廢則萬物¶
失其道理矣蓼蕭廢則恩澤乖矣湛露廢則萬國離矣¶
<pb:KR1c0013_WYG_017-2a>¶
彤弓廢則諸夏衰矣菁菁者莪廢則無禮儀矣小雅盡¶
廢則四夷交侵中國㣲矣¶
　凡詩言月皆夏正如正月十月之交四月是也月令¶
　季夏之月不可起兵動衆司馬法冬夏不興師今宣¶
　王六月出師以玁狁孔棘不遑䘏也詩人方且詠歌¶
　其事為宣王小雅之首蓋當厲王大壊之後小雅盡¶
　廢四夷交侵之時宣王能厲兵秣馬張皇威武一振¶
　衰微之氣是誠可尚也宣王南征北伐之詩皆叙其¶
<pb:KR1c0013_WYG_017-2b>¶
　既歸之情蓋燕勞之樂章也文武則有遣有勞宣王¶
　無遣將率戍役之詩以見倉猝急遣不暇燕也¶
六月棲棲(西/)戎車既飭(勅/)四牡騤騤(求/龜)載是常服玁狁¶
孔熾(尺/志)我是用急王于出征以匡王國¶
　棲棲猶皇皇不遑安之貎戎車即周官車僕所掌五¶
　等戎路之萃廣車之萃闕車之萃苹車之萃輕車之¶
　萃萃猶副也此五者所謂五戎也飭謂簡閲齊正也¶
　騤騤馬之行彊而有節也常服即周官司服凡兵事¶
<pb:KR1c0013_WYG_017-3a>¶
　韋弁服也玁狁既甚熾是用急以六月出師士卒謂¶
　王非私意欲以一正王國誠不得已也¶
比(毗/志)物四驪閑之維則維此六月既成我服我服既成¶
于三十里王于出征以佐天子¶
　比物四驪言其比齊其毛物四馬皆驪色也言其馬¶
　之衆也閑之維則言其教閲有素馬皆閑習而有法¶
　也我服既成即兵事之常服也于三十里師行日三¶
　十里也師行之始將士皆能明上之意謂我以王命¶
<pb:KR1c0013_WYG_017-3b>¶
　出征非有他也蓋欲我佐天子攘夷狄以安中國耳¶
四牡脩廣其大有顒(玉/容)薄伐玁狁以奏膚公有嚴有翼¶
共(恭/)武之服共武之服以定王國¶
　將士既以王使出征為喜於是自矜其車馬謂脩飭¶
　而廣大顒然可觀雖薄言伐玁狁可以即奏大功況¶
　我之師衆皆能嚴整而相輔翼以此而共武事之服¶
　則安定王國必矣常服者将帥常日之服武服者則¶
　甲胄之類是也¶
<pb:KR1c0013_WYG_017-4a>¶
玁狁匪茹(如/豫)整居焦穫(䕶/)侵鎬(胡/老)及方至于涇陽織文¶
鳥章白斾央央(英/)元戎十乗(繩/證)以先啓行(户/郎)¶
　茹度也整無憚貎言玁狁之罪可謂不茹度矣既整¶
　居周家焦穫之地又侵我鎬方漸至涇陽矣逼近之¶
　甚豈可不問哉今旌旗動色咸有欲戰之氣或為徽¶
　織之文或畫鳥隼之章而繼旐之白斾則央央然鮮¶
　明使元戎以十乘先士卒而啓行也夏曰鈎車先其¶
　正者也商曰寅車先其疾者也周曰元戎先其良者¶
<pb:KR1c0013_WYG_017-4b>¶
　也以其良者先行猶今之所謂選鋒也¶
戎車既安如輊(竹/二)如軒四牡既佶既佶且閑薄伐玁狁¶
至于大(泰/)原文武吉甫萬邦為憲¶
　此言戎車之安固軒輊前却無不可者四馬皆健而¶
　且習薄言伐玁狁已至于大原言逐出之逺也於是¶
　歸功於大將謂吉甫有文武之才可以為萬邦之法¶
　也¶
吉甫燕喜既多受祉來歸自鎬我行永久飲(於/鴆)御諸友¶
<pb:KR1c0013_WYG_017-5a>¶
炰(白/交)鼈(卑/滅)膾(占/外)鯉侯誰在矣張仲孝友¶
　此言吉甫來歸天子燕勞而喜之既多受福矣謂受¶
　爵賞之福也吉甫於是述上意之厚謂自鎬而歸其¶
　行已久所可樂者燕飲之禮得進諸友而共之舉其¶
　殽之羙者如炰鼈膾鯉以見他物皆稱是又於諸友¶
　之中稱張仲之賢謂在此者誰歟乃孝友之張仲也¶
　善父母為孝善兄弟為友吉甫此行自非張仲推孝¶
　友之德視國事如父母之事視將帥如兄弟之愛安¶
<pb:KR1c0013_WYG_017-5b>¶
　能成功哉吉甫所稱諸友皆天子之大臣與燕者詩¶
　人多指同僚為朋友終則獨稱張仲疑大臣之主吉¶
　甫者然則六月之功所謂將帥和而士豫附也是詩¶
　六章皆賦也¶
采芑(起/)宣王南征也¶
　南征謂蠻荆也玁狁在北則用兵薄伐驅之于太原¶
　使之逺遁蠻荆在南則師干之試使之來威而遂已¶
　此征伐之辨亦以見宣王未嘗以窮兵多殺為功也¶
<pb:KR1c0013_WYG_017-6a>¶
薄言采芭于彼新田于此菑(側/具)畝方叔涖(利/)止其車三¶
千師干之試方叔率止乘其四騏四騏翼翼路車有奭¶
(許/力)簟茀(弗/)魚服鉤膺鞗(條/)革¶
　芭榖之美者亦菜名此詩言二嵗之新田一嵗之菑¶
　畝民居之中郷不應指菜蓋以田畝善養嘉榖以喻¶
　周家善養士卒也大雅曰豐水有芭詩人於文武士¶
　皆以芭為喻也芭以喻士卒新田菑畝中郷言養之¶
　有素也采芭謂采擇而用之行陣也以素養之士而¶
<pb:KR1c0013_WYG_017-6b>¶
　得方叔之賢以涖之可謂將士俱善矣方叔之涖軍¶
　緫三千乘之衆蓋兵車一乗甲士三人步卒七十二¶
　人合而言之可謂盛矣然詩人言三百三千皆取其¶
　盛未必實然也師干猶言兵甲試者閱習也率止者¶
　率士卒而行也四騏謂四馬皆騏色也翼翼健而順¶
　也路車金路也奭赤色也其車以方文之簟為蔽其¶
　矢以海魚之皮為服鉤膺謂以金為鉤馬膺之飾也¶
　鞗革以革為轡馬首之飾也言車馬之盛如此¶
<pb:KR1c0013_WYG_017-7a>¶
薄言采芭于彼新田于此中郷方叔涖止其車三千旂¶
旐央央(英/)方叔率止約軧(祈/支)錯衡八鸞瑲瑲(七/羊)服其命¶
服朱芾(弗/)斯皇有瑲葱珩(衡/)¶
　交龍為旂龜蛇為旐央央鮮明也約軧車之轂以皮¶
　約而束之也錯衡車之衡以雜物而飾之也朱芾諸¶
　侯黄朱芾也葱珩三命葱珩也斯皇色之明也有瑲¶
　聲之和也言車服之羙如此¶
鴥(惟/必)彼飛隼其飛戾天亦集爰止方叔涖止其車三千¶
<pb:KR1c0013_WYG_017-7b>¶
師干之試方叔率止鉦(征/)人伐鼓陳師鞠旅顯允方叔¶
伐鼓淵淵振旅闐闐(徒/顛)¶
　隼鷂屬鴥飛疾貌喻師之迅速其行如隼之戾天其¶
　止如隼之爰止也方叔涖而率之鉦人擊鉦鼔人伐¶
　鼔陳師謂布其陣形也鞠旅謂合其行伍也士卒皆¶
　服方叔之明信故進而伐鼓則淵淵然其聲深以逺¶
　退而振旅則闐闐然其行盛而整言師之出入如此¶
　鞠皮毬也合其皮而為之卒伍之聚取其合也如毬¶
<pb:KR1c0013_WYG_017-8a>¶
　然以兵圑名官蓋取諸此¶
蠢(尺/允)爾蠻荆大邦為讎方叔元老克壮其猶方叔率止¶
執訊(信/)獲醜戎車嘽嘽(吐/丹)嘽嘽焞焞(吐/雷)如霆如雷顯允¶
方叔征伐玁狁蠻荆來威¶
　蠢無知也荆州之蠻乃與中國為讎敵可謂無知也¶
　方叔雖為時之大老而其謀方克壮冝其一率師而¶
　出即奏捷獻囚而歸而來歸之日戎車嘽嘽則馬聲¶
　之衆焞焞則車飾之盛如雷霆之震耀曽無衰惰之¶
<pb:KR1c0013_WYG_017-8b>¶
　狀可謂全師而歸矣蓋由方叔之明信已見於北伐¶
　之日故蠻荆聞其威名而畏服不勞征討也詳味詩¶
　人之言方叔可謂賢將矣燕勞之詩歸功將率文武¶
　之故事也是詩四章三章比而賦之卒章賦也¶
車攻宣王復古也宣王能内脩政事外攘(如/羊)夷狄復文¶
武之竟(境/)土脩車馬備器械復(扶/乂)㑹諸侯於東都因田¶
獵而選車徒焉¶
　宣王復古内脩政事外攘夷狄視文武以天保以上¶
<pb:KR1c0013_WYG_017-9a>¶
　治内采薇以下治外亦已近之而二雅之詩皆不列¶
　於正雅何哉豈以厲王大壞之後縱能興衰撥亂卒¶
　不能及文武成王之盛歟是殆論其時非論其德也¶
　竊意宣王雖為中興之賢主而漸不克終箴規誨刺¶
　之詩相繼並作亦猶衞文鄭武雖為春秋之賢諸侯¶
　不齒於正風也故非文王不得有正風非文武成王¶
　不得有正雅詩之取與其嚴矣乎如是詩之脩車馬¶
　備器械復㑹諸侯於東都因田獵而選車徒皆有復¶
<pb:KR1c0013_WYG_017-9b>¶
　古之實卓然為中興之冠前則六月采芭後則吉日¶
　鴻鴈誠可以繼正雅而無愧亦豈可少貶哉¶
我車既攻我馬既同四牡龎龎(龍/同)駕言徂東¶
　周官言攻木之工攻金之工則攻為治也一器而工¶
　聚焉車為多故以攻為貴也同齊也宗廟齊毫尚純¶
　也戎事齊力尚彊也田獵齊足尚疾也龎充實也謂¶
　四牡之充實甚壮也東洛邑也謂備車馬往東都也¶
田車既好四牡孔阜東有甫草駕言行狩¶
<pb:KR1c0013_WYG_017-10a>¶
　田車謂田獵之車皆善也四牡謂駕車之馬皆壮也¶
　甫草謂甫田之草也此就東都大田之有草者行田¶
　狩之事也田者必艾草圍田獵之處以為之防未田¶
　或舎其中以褐纒通帛旃竿為門以裘纒椹質為槸¶
　門廣於車八寸將田驅車而入車軸擊門傍旃竿者¶
　則不得入以罰其不工門有二並南向天子六軍分¶
　為左右左者之左門右者之右門不越部伍教戰既¶
　畢士卒皆出乃驅禽納之防然後焚而射焉天子發¶
<pb:KR1c0013_WYG_017-10b>¶
　諸侯次之大夫士次之天子發則抗大綏諸侯發則¶
　抗小綏獻禽於其下故戰不出頃田不出防不逐奔¶
　走古之道也¶
之子于苗選徒囂囂(五/刀)建旐設旄搏(博/)獸于敖¶
　之子有司也夏獵曰苗此時以夏田前言行狩獵之¶
　緫名也囂囂選徒之聲也旐以致衆故選徒必建旐¶
　而設牛尾於旐之首敖山名選徒既畢因令搏獸以¶
　校其勇也説者謂甫田易野也易野以車為主故用¶
<pb:KR1c0013_WYG_017-11a>¶
　以選車田車既好是也敖險野也險野以人為主故¶
　用以選徒選徒囂囂是也雖分車徒為二亦教戰之¶
　法也¶
駕彼四牡四牡奕奕赤芾金舄(昔/)㑹同有繹(亦/)¶
　奕奕衆大貌繹聨屬貌時見曰㑹殷見曰同赤芾即¶
　朱芾也朱赤色相似故通言之金舄即赤舄也金赤¶
　色相近故託言之説者謂赤芾為臣道加金為舄近¶
　於鑿也此言諸侯來㑹車服之盛也¶
<pb:KR1c0013_WYG_017-11b>¶
決拾既佽(次/)弓矢既調射夫既同助我舉柴(子/智)¶
　決鈎弦也著右手以䕶大指也天子用象骨為之拾¶
　遂也著左臂以遂弦也以韋為之佽謂指臂相佽比¶
　也調謂弓彊弱與矢輕重相得也射夫既同謂皆同¶
　力於射禽也助我舉柴謂助我獲禽如積也此言射¶
　之精也¶
四黄既駕兩驂不猗(於/寄)不失其馳舎(捨/)矢如破¶
　四黄四馬皆純色而兩驂不偏附也御者不失馳驅¶
<pb:KR1c0013_WYG_017-12a>¶
　之法故射者如破而命中也此言御之良也射御相¶
　資御良則射中¶
蕭蕭馬鳴悠悠斾旌徒御不驚大庖(蒲/茅)不盈¶
　田事既畢軍旅齊肅唯聞蕭蕭馬鳴之聲見悠悠斾¶
　旌之狀以號令精明故徒御莫有怯惰而善驚者於¶
　是將頒禽焉一曰乾豆謂以上殺為豆實以供宗廟¶
　二曰賔客謂以次者供賔客三曰充君之庖謂以下¶
　殺充庖厨自左膘射之達于右腢為上殺謂自脇後¶
<pb:KR1c0013_WYG_017-12b>¶
　達肩前也射右耳本次之謂自左射之達右耳本也¶
　射左髀達于右䯚為下殺謂自左股外達右脇也以¶
　死之速為上遲為下故也面傷不獻謂射中面者踐¶
　毛不獻謂在傍逆射者不成禽不獻謂傷小弱者禽¶
　雖多擇取三十焉謂每禽取三十其餘以與大夫士¶
　以習射于澤宫田雖多得禽射中則得取禽古者以¶
　辭遜取不以勇力取故也大庖君之庖也所取止此¶
　可謂不盈矣¶
<pb:KR1c0013_WYG_017-13a>¶
之子于征有聞(問/)無聲允矣君子展也大成¶
　君子宣王也頒禽既訖已事而歸謂有司此之征行¶
　但聞出師之名不聞出師之聲皆由宣王能素練之¶
　嚴整使然信矣宣王誠為大成武事也一章言車馬¶
　之脩遂如東都二章三章言車徒既選遂行田狩四¶
　章言諸侯㑹同車服之盛五章六章言射御之善獲¶
　禽之多七章言頒禽之衆充庖不盈八章言軍旅之¶
　肅王事大備序所謂復文武之境土則二雅所詠南¶
<pb:KR1c0013_WYG_017-13b>¶
　征北伐親諸侯平淮夷之類是也是詩八章皆賦也¶
吉日羙宣王田也能慎微接下無不自盡以奉其上焉¶
　詩人之美人君多舉一事終始言之以見其餘可知¶
　也吉日美宣王田獵爾而序詩者謂君能慎微接下¶
　臣能自盡以奉上蓋於田獵一事知之也且田非重¶
　事也既謹日而祭馬祖又謹日以差我馬則必能致¶
　謹於國事矣因田而得禽非厚獲也猶為醴酒以御¶
　賔客則必能與之食天禄矣虞人既聚獸必於天子¶
<pb:KR1c0013_WYG_017-14a>¶
　之所左右皆取禽共天子之燕則他日必能用命矣¶
吉日維戊既伯既禱田車既好四牡孔阜升彼大阜從¶
其羣醜¶
　外事以剛日戊剛日也庚午前二日即戊辰也伯馬¶
　祖謂天駟房星之神也將用馬之力必祭馬之祖謹¶
　其事也車攻而馬壯則升陵阜而從禽獸之醜類無¶
　不獲矣¶
吉日庚午既差我馬獸之所同麀(憂/)鹿麌麌漆沮(七/餘)之¶
<pb:KR1c0013_WYG_017-14b>¶
從天子之所¶
　庚午亦剛日也差擇其馬所謂田獵齊足尚疾也於¶
　是虞人驅獸而同之舉鹿之牝者言之尚麌麌而衆¶
　多他禽當稱是也故自漆沮驅獸至天子田所見其¶
　盡力也¶
瞻彼中原其祁孔有儦儦(表/驕)俟俟或羣或友悉率左右¶
以燕天子¶
　祁衆也謂中原之獸甚衆有或趨而儦儦或行而俟¶
<pb:KR1c0013_WYG_017-15a>¶
　俟或三為羣或二為友於是左右之從田者悉力相¶
　率取禽以共天子燕賔客之用¶
既張我弓既挾(子/洽)我矢發彼小豝(巴/)殪(於/計)此大兕(徐/履)以¶
御賔客且以酌醴¶
　豕牝曰豝兕野牛也天子既張我弓挾我矢一發而¶
　得小豝左右則悉力以殪大兕以見小大畢陳王於¶
　是以此物進賔客而酌醴示不專饗也田獵一事終¶
　始如此天保君能下下臣能報上亦何以異宣王明¶
<pb:KR1c0013_WYG_017-15b>¶
　文武之功業蓋於吉日而可見是詩四章皆賦也¶
鴻鴈美宣王也萬民離散不安其居而能勞(力/報)來(力/代)還¶
定安集之至于矜(古/頑)寡無不得其所焉¶
　鴻鴈為使臣之詩先儒之説是矣然不必以鴻鴈比¶
　使臣蓋詩有哀鳴嗷嗷之語使臣豈至是哉故學者¶
　疑焉盍求之序詩意自明序言萬民離散不安其居¶
　鴻鴈隨陽往來莫有定處正萬民離散之喻也宣王¶
　勞者勞之來者來之往者還之擾者定之危者安之¶
<pb:KR1c0013_WYG_017-16a>¶
　散者集之豈人君自為之哉必有使者將明命宣德¶
　意而行之故萬民雖衆至于矜寡無不得其所然則¶
　鴻鴈之詩為使臣而作明矣¶
鴻鴈于飛肅(所/六)肅其羽之子于征劬勞于野爰及矜人¶
哀此鰥寡¶
　大曰鴻小曰鴈肅肅整而有聲也鴻鴈飛必成行列¶
　故以喻民之離散相攜持而去也之子謂使臣也車¶
　攻以有司為之子亦此類也老而無妻曰鰥老而無¶
<pb:KR1c0013_WYG_017-16b>¶
　夫曰寡使臣之行驅馳原隰所謂劬勞于野也訪問¶
　及可矜之人尤哀此鰥寡必有恩澤先於無告之民¶
　故於首章及之也¶
鴻鴈于飛集于中澤之子于垣(𡊮/)百堵皆作雖則劬勞¶
其究安宅¶
　中澤澤中也垣牆也究終也民之離散不免暴露如¶
　鴻鴈之集澤中使者於是為之經營垣牆一丈為板¶
　五板為堵百堵同時而作雖則勞苦其終可以安居¶
<pb:KR1c0013_WYG_017-17a>¶
　矣¶
鴻鴈于飛哀鳴嗷嗷維此哲人謂我劬勞維彼愚人謂¶
我宣驕¶
　離散之民喜使者之來皆合辭告訴如鴻鴈之哀鳴¶
　嗷嗷使者於是告之曰凡爾庶民有哲而知人者有¶
　愚而無知者我被命而出哲人則知我劬勞於國事¶
　愚人則以我宣示其驕耳是詩三章皆比而賦之也¶
庭燎(力紹/下同)美宣王也因以箴(之/金)之¶
<pb:KR1c0013_WYG_017-17b>¶
　箴猶鍼砭然有疾則當施之百官之箴王闕亦必見¶
　其有闕而後箴豈無故而為之哉夫進鋭退速固有¶
　此理使宣王能自彊不息終始如一亦安可非也今¶
　觀詩之三章首章以夜未央而問次章以夜未艾而¶
　問卒章以夜嚮晨而問則宣王怠意已見視朝漸晚¶
　矣庸可以勿箴乎傳言官箴王闕謂各因其所居之¶
　官而獻箴庭燎之箴其司烜之屬所為乎其後宣王¶
　夜卧晏起至煩賢后脱簪待罪詩人之箴信於蓍龜¶
<pb:KR1c0013_WYG_017-18a>¶
　也¶
夜如何其(基下/同)夜未央庭燎之光君子至止鸞聲將將¶
(七/羊)夜如何其夜未艾(五/蓋)庭燎晣晣(之/世)君子至止鸞聲噦¶
噦(呼/㑹)夜如何其夜郷(許/亮)晨庭燎有煇君子至止言觀其¶
旂¶
　未央夜未及中也未艾夜未盡也嚮晨夜近曉也鸞¶
　聲車之和鸞也庭燎者即周官司烜之所供門外曰¶
　大燭門内曰庭燎始言之光終言晣晣卒言有煇皆¶
<pb:KR1c0013_WYG_017-18b>¶
　言明且協韻也詩人設為宣王之言初以夜未央而¶
　問既而至未艾而問既而至嚮晨而問豈非已漸有¶
　怠意乎與其太蚤而易怠孰若有常而可乆夫未明¶
　則君子之來朝特聞其車音耳將將聲和也噦噦聲¶
　徐而有節也既明則見其旂色此蚤晚之辨也先言¶
　美而繼以箴謂前可美而後可箴也是詩三章皆賦¶
　也¶
沔(絲善/下同)水規宣王也¶
<pb:KR1c0013_WYG_017-19a>¶
　規正圎之器也物不圎者規之使圎正諫之義也傳¶
　曰近臣盡規謂規切人主近臣之職也卒章有讒言¶
　其興之戒必宣王頗惑讒言不親諸侯故近臣規之¶
　也¶
沔彼流水朝(直/遥)宗于海鴥彼飛隼(息/尹)載飛載止嗟我兄¶
弟邦人諸友莫肯念亂誰無父母¶
　沔流滿貌鴥飛疾貌夫水之朝宗于海隼之飛止于¶
　山乃理性之自然喻諸侯必知尊王室嗟我兄弟與¶
<pb:KR1c0013_WYG_017-19b>¶
　國人朋友莫肯以亂為念誰無父母何忍興訛造謗¶
　以相及乎蓋當時必有讒言起於兄弟國人朋友之¶
　閒故為此言也¶
沔彼流水其流湯湯(失/羊)鴥彼飛隼載飛載揚念彼不蹟¶
(井/亦)載起載行心之憂矣不可弭(彌/氏)忘¶
　沔然之水今湯湯放溢而無所入鴥然之隼今飛揚¶
　而無所止喻被讒者不得安其職守念彼不循理之¶
　讒人使我載起載行心之憂懼不能自已也¶
<pb:KR1c0013_WYG_017-20a>¶
鴥彼飛隼率彼中陵民之訛言寧莫之懲我友敬矣讒¶
言其興¶
　卒章被讒者能自反謂尤人不如責已但能如隼之¶
　率循中陵而安於義命則訛言之民寧不少懲乎言¶
　亦當止也我於朋友既盡其敬讒言豈必興乎言亦¶
　當息也不敢望上之察姑欲自脩以弭讒規王之意¶
　不既深矣乎是詩三章皆比而賦之也¶
鶴鳴誨宣王也¶
<pb:KR1c0013_WYG_017-20b>¶
　鶴鳴其師傅之作歟他人之言不當直謂之誨也¶
鶴鳴于九臯聲聞于野魚潛在淵或在于渚樂彼之園¶
爰有樹檀其下維蘀(託/)它山之石可以為錯(七/落)鶴鳴于¶
九臯聲聞于天魚在于渚或潛在淵樂彼之園爰有樹¶
檀其下維榖它山之石可以攻玉¶
　是詩終篇皆取物為比詩人寓意甚微視他詩為特¶
　異又偶無大序故諸儒不勝其異説惟毛氏謂舉賢¶
　用滯可以治其國鄭氏謂教王求賢人未仕者毛鄭¶
<pb:KR1c0013_WYG_017-21a>¶
　在衆説之先意必有師承今取毛鄭之説斷一篇之¶
　大義殆無餘藴諸儒例不之信獨何歟臯水中之澤¶
　也園山中之毓草木者也詩人於水取鶴與魚於山¶
　取檀也蘀也榖也石也以喻賢之小大皆當舉而用¶
　之謂賢之大者則雖身隐而名著如鶴之鳴于九臯¶
　深逺之地而上聞于天下聞于野而其小者則滯於¶
　下如魚之潛伏于淵渚此取澤中之物以為喻也賢¶
　之大者則能任重而致逺如檀有堅美之質可為輪¶
<pb:KR1c0013_WYG_017-21b>¶
　輻之用而其小者則滯於下如蘀之穢雜亦可以糞¶
　其本如榖之惡木亦可以績其皮如石之粗厲亦可¶
　為錯以利器攻玉以成文此取園中之物以為喻也¶
　詩人誨王於賢之大而有望實如鶴如檀者則舉而¶
　置之髙位如舜之選衆舉臯陶於賢之小而沈滯者¶
　則兼收並用如堯之野無遺賢則可以治其國矣所¶
　謂求賢於未仕者如此蓋毛鄭之意也詩人嘗以嘉¶
　魚喻賢者以伐檀喻君子則毛鄭之説不為無據一¶
<pb:KR1c0013_WYG_017-22a>¶
　説謂詩傳之誨王當切於王身其大則王之言動其¶
　次則王之好惡也鶴之鳴也魚之潛也自以為處於¶
　髙深人所不聞不見也然鶴之聲下則聞于野上則¶
　聞于天未免為人之所聞魚或由淵而出乎渚或由¶
　渚而入乎淵未免為人所見故以喻王之一言一動¶
　無隠而不形舉二物而言所以誨王當戒謹於所不¶
　睹恐懼於所不聞也園之有檀木之堅美可貴者也¶
　他山之石物之粗厲可賤者也然檀之下有蘀之穢¶
<pb:KR1c0013_WYG_017-22b>¶
　雜有榖之惡木豈盡可貴乎石可用為錯以利器攻¶
　玉以成文豈盡可賤乎故以喻王之好惡取舎不可¶
　不謹舉二物而言所以誨王愛而知其惡憎而知其¶
　善也亦通似不若毛鄭終始於用賢之一説姑存之¶
　是詩二章皆比也¶
祈父(甫下/同)刺宣王也¶
　宣王即位二相輔之有文武成康之遺風諸侯復歸¶
　宗周至三十九年戰於千畝王師敗績説者謂至是¶
<pb:KR1c0013_WYG_017-23a>¶
　始衰是詩為刺宣王首篇乃爪牙之士怨司馬軍政¶
　之不脩致我於憂恤夫以宿衞之士而從征役使不¶
　得養其父母豈非王政之闕歟二相即周公召公謂¶
　之共和者是也共和之政凡十有四年召公人皆知¶
　為召穆公虎獨周公不著其名或謂史記周宣王時¶
　有樊穆仲韋昭曰穆仲仲山甫之諡周語稱樊仲山¶
　甫諫宣王韋昭曰食采於樊疑周公即仲山甫也仲¶
　者姬姓之次子也山甫其字也穆者其諡也樊者其¶
<pb:KR1c0013_WYG_017-23b>¶
　封邑也漢杜欽乃謂仲山甫為異姓之臣彼蓋以仲¶
　為姓不知仲為次子之説也二公皆諡曰穆亦共和¶
　之意山甫豈後嘗封於樊歟¶
祈父子王之爪牙胡轉子于恤靡所止居祈父子王之¶
爪士胡轉子于恤靡所底止祈父亶不聦胡轉予于恤¶
有母之尸饔¶
　祈父司馬也書亦有圻父説者謂掌封畿邱甲此詩¶
　宿衞之士自喻以爪牙謂當扞衞王室何為轉移我¶
<pb:KR1c0013_WYG_017-24a>¶
　于憂恤之地使靡有定處乎爪士爪牙之士也厎至¶
　也祈父亶不聦謂豈不聞我有父母而輕用我以戰¶
　使老母自尸饔飧之事此我之甚憂也不敢怨上歸¶
　過於司馬詩人之意微矣是詩三章皆賦也¶
白駒大夫刺宣王也¶
　白駒刺宣王不能用賢賢者去之詩人眷然欲其留¶
　心乎愛君故也¶
皎皎白駒食我場苗縶(陟/立)之維之以永今朝所謂伊人¶
<pb:KR1c0013_WYG_017-24b>¶
於焉逍遥皎皎白駒食我場藿(火/郭)縶之維之以永今夕¶
所謂伊人於焉嘉客¶
　良馬以比君子伊人指賢者也皎皎白駒喻賢者有¶
　潔白之德冝在朝廷今乃退而家食如白駒無莝秣¶
　之養而食苗食藿於場圃故詩人欲縶而絆之維而¶
　繫之縱不能乆留使一朝一夕之永得賢者暫逍遥¶
　於此為嘉客於此亦我心之願也¶
皎皎白駒賁(彼/義)然來思爾公爾侯逸豫無期慎爾優游¶
<pb:KR1c0013_WYG_017-25a>¶
勉爾遁思¶
　賁光采也思語辭也此章勉賢者之留謂賢者為邦¶
　家之光儻能來賁朝廷為公為侯則逸豫亦自無期¶
　何必去國而後逸豫邪蓋言賢者之用庶政脩舉可¶
　以久享逸樂也於是戒其毋過於優游自逸勉其毋¶
　決於遁去也¶
皎皎白駒在彼空谷生芻(楚/俱)一束其人如玉毋(無/)金玉¶
爾音而有遐心¶
<pb:KR1c0013_WYG_017-25b>¶
　此章不欲斥王不能留賢第言賢者遁於寂寞之郷¶
　如白駒在空谷所享止生芻一束之薄以喻賢者廉¶
　貧甘於苦淡其德如玉之潔白不可得而㸃染然詩¶
　人愛君之心不能自已又祝賢者毋自金玉其言而¶
　有遐逺朝廷之意尚冀其來忠告其君以善道也為¶
　此詩者其亦賢矣乎是詩四章皆比而賦之也¶
黄鳥刺宣王也¶
　宣王初政民之離散者能勞來還定安集之風俗固¶
<pb:KR1c0013_WYG_017-26a>¶
　嘗相親睦矣至其末年王政漸衰民俗漸薄如黄鳥¶
　我行其野是也二詩之序皆不明言所刺然黄鳥言¶
　此邦之人不我肯榖故説者以為適異國而失其所¶
　者我行其野言昬姻之故言就爾居故説者以為從¶
　異國之昬姻而不見恤者詩辭亦可見也¶
黄鳥黄鳥無集于榖無啄我粟此邦之人不我肯榖言¶
旋言歸復我邦族黄鳥黄鳥無集于桑無啄我粱此邦¶
之人不可與明言旋言歸復我諸兄黄鳥黄鳥無集于¶
<pb:KR1c0013_WYG_017-26b>¶
栩無啄我黍此邦之人不可與處言旋言歸復我諸父¶
　黄鳥倉庚也以遷于喬木為得其性亦未嘗下拾遺¶
　粒今乃集于榖于桑于栩皆下于喬木而啄人之粟¶
　之粱之黍可謂失所矣譬之適異國之民而所至之¶
　邦人不能與之相善故曰不我肯榖不能與之相知¶
　故曰不可與明不能與之相安故曰不可與處於是¶
　思歸故國復依族人與諸兄諸父也國風曰豈無他¶
　人不如我同姓此之謂也是詩三章皆比而賦之也¶
<pb:KR1c0013_WYG_017-27a>¶
我行其野刺宣王也¶
　爾雅曰婦之父母壻之父母相謂為㛰姻是詩卒章¶
　有舊姻新特之説乃舊日之㛰姻人情易以衰薄也¶
我行其野蔽芾(方/味)其樗(刺/書)昬姻之故言就爾居爾不我¶
畜復我邦家我行其野言采其蓫(勅/六)昬姻之故言就爾¶
宿爾不我畜言歸思復我行其野言采其葍(福/)不思舊¶
姻求爾新特成不以富亦祇(支/)以異¶
　適異國者因所見以起興謂我行於野見蔽芾之樗¶
<pb:KR1c0013_WYG_017-27b>¶
　雖為惡木猶可庇而息我以昬姻之故謂可就爾居¶
　處矣爾既不能養我故欲反故國是樗之不如也見¶
　采蓫者雖為惡卉猶可以療疾我以昬姻之故謂可¶
　就爾止宿矣爾既不能養我故言欲自反是蓫之不¶
　如也見采葍者雖為惡菜猶可以為食爾乃不能思¶
　我舊日之昬姻但求新昬以為特異成實也實不以¶
　彼之富而厭我之貧亦祗以新昬為特異故棄我耳¶
　是葍之不如也特猶今人言特出不羣所謂異也説¶
<pb:KR1c0013_WYG_017-28a>¶
　者以特訓匹國風實維我特亦既辯之矣是詩三章¶
　皆興兼賦也¶
斯干宣王考室也¶
　禮曰路寢成則考之而不釁説者謂設盛食以落之¶
　此宣王落成之詩祝頌之辭如張老之善頌善禱也¶
　宣王小雅終於斯干無羊玩其辭當在箴規誨刺之¶
　先蓋作於宣王方盛之時斯干言兄弟似續及男女¶
　之祥亦幾於文武天保之福禄無羊言牛羊遂性及¶
<pb:KR1c0013_WYG_017-28b>¶
　豐年富庶亦幾於文武魚麗之盛多以中閒不能無¶
　失既不得為正雅矣故以二篇為小雅之終宣王大¶
　雅無刺之之詩亦此意也斯干無羊不列於大雅亦¶
　以考室考牧為政之小故也¶
秩秩斯干幽幽南山如竹苞矣如松茂矣兄及弟矣式¶
相好矣無相猶矣¶
　秩秩安流也幽幽深逺也干謂大水之傍也山謂終¶
　南之山也宣王作室臨水面山形勢之美如竹之苞¶
<pb:KR1c0013_WYG_017-29a>¶
　謂根本之固也如松之茂謂枝葉之宻也冝其聚國¶
　族於斯兄弟則和好輯睦無相圖之事也¶
似續妣祖築室百堵西南其户爰居爰處爰笑爰語¶
　似嗣也續繼也妣祖周之先世姜嫄后稷而下皆是¶
　也宣王作室蓋所以繼嗣其先之基業故多至於百¶
　堵户必於西南蓋北則正寢東則東宫也於是而居¶
　處於是而笑語也¶
約之閣閣椓(陟/角)之橐橐風雨攸除(直/慮)鳥鼠攸去君子攸¶
<pb:KR1c0013_WYG_017-29b>¶
芋(王/遇)¶
　約者以繩束板也椓者以杵築土也閣閣形之端直¶
　也橐橐聲之堅實也言牆墉之端直堅實則可以除¶
　去風雨鳥鼠之患君子居此所以蕃盛也芋當作去¶
　聲與除去協韻字書謂草盛貌¶
如跂(企/)斯翼如矢斯棘如鳥斯革如翬(輝/)斯飛君子攸¶
躋¶
　跂立也棘急也制度之嚴正如人之跂翼而不偏廉¶
<pb:KR1c0013_WYG_017-30a>¶
　隅之繩直如矢之行急而無枉其簷阿之峻如鳥之¶
　驚而竦顧謂其勢之鶱舉也其丹雘之新如翬之飛¶
　而舒翼謂其文之煥散也此章言其堂也故冝君子¶
　升而聽事焉¶
殖殖(市/力)其庭有覺其楹噲噲(快/)其正(政/)噦噦其㝠君子¶
攸寧¶
　殖平也覺明也庭謂宫庭之内貴其平也楹謂兩楹¶
　之間貴其明也噲氣咽貌猶言下氣也噦聲徐貌猶¶
<pb:KR1c0013_WYG_017-30b>¶
　言柔聲也正正寢也冥奥室也君子處正寢欲其静¶
　而無暴氣故曰噲噲處奥室欲其和而無疾言故曰¶
　噦噦詩人形容君子之辭氣有雝雝在宫之意此章¶
　言其室也居室如此所以攸寧也¶
下莞(官/)上簟乃安斯寢乃寢乃興乃占我夢吉夢維何¶
維熊維羆(彼/冝)維虺(許/鬼)維蛇¶
　草叢生於水曰莞可以為席竹叢生於陸曰慈可以¶
　為簟寒暑之用也故以上下言之寒暑用物得冝故¶
<pb:KR1c0013_WYG_017-31a>¶
　寢乃安寢安矣則寢興俱無患而吉夢形焉吉夢維¶
　何男女之祥也此禱頌之辭也¶
大人占之維熊維羆男子之祥維虺維蛇女子之祥¶
　大人者當時在位之人有德者猶言碩人也宣王既¶
　得吉夢故命大人占之俾大卜之屬占其吉凶也占¶
　夢之官於是言其兆謂熊羆在山且彊力壯毅故為¶
　男子之祥虺蛇在穴且柔弱隠伏故為女子之祥也¶
乃生男子載寢之牀載衣之裳載弄之璋其泣喤喤朱¶
<pb:KR1c0013_WYG_017-31b>¶
芾斯皇室家君王乃生女子載寢之地載衣之裼載弄¶
之瓦無非無儀唯酒食是議無父母詒罹¶
　乃生男子寢之牀衣之裳弄之璋皆尊之也乃生女¶
　子寢之地衣之裼弄之瓦皆卑之也璋以玉為之貴¶
　可知也不必為臣之職瓦以土為之賤可知也不必¶
　為紡之具男子則聽其泣喤喤知其他日佩朱芾為¶
　君為王女子則欲其無過可指無善可稱他日在中¶
　饋無遺父母憂耳此二章雖皆禱頌之辭然非王者¶
<pb:KR1c0013_WYG_017-32a>¶
　之夢安得有此祥邪是詩九章皆賦也¶
無羊宣王考牧也¶
　牧養雖為政之小然犧牲於是乎出亦國家之先務¶
　葛伯不祀湯使人遺以牛羊衞為狄所逐齊侯歸之¶
　牛羊豕雞狗皆三百以此知牧為國之大事而牲殺¶
　不備不可以祭武王數紂之罪曰犧牲粢盛既于凶¶
　盜庸可以政之小而忽之哉宣王當板蕩之後室牧¶
　之政皆廢宣王能以次脩舉考室於先既知所以為¶
<pb:KR1c0013_WYG_017-32b>¶
　似續之計考牧於後又知所以為爾牲之具二詩之¶
　美誠中興之不可闕歟¶
誰謂爾無羊三百維羣誰謂爾無牛九十其犉(而/純)爾羊¶
來思其角濈濈(莊/立)爾牛來思其耳濕濕¶
　羊以三百為一羣謂每羣皆三百也牛以九十為一¶
　犉謂每色皆九十也羊火畜也故其性好觝觸今言¶
　其角濈濈則比聚而不觸也牛土畜也故其病則耳¶
　燥今言其耳濕濕則潤澤而不病也思語辭此章言¶
<pb:KR1c0013_WYG_017-33a>¶
　牛羊之衆多也¶
或降于阿或飲于池或寢或訛爾牧來思何(河/可)蓑何笠¶
或負其餱三十維物爾牲則具¶
　牛羊衆多必求水草之地而牧之阿者草之所生池¶
　者水之所鍾寢言其息也訛言其動也牧人持雨具¶
　齎餱糧從牛羊之所冝適所以蕃息各以其類别之¶
　為羣皆至三十之多則以之供天地宗廟社稷羣祀¶
　之牲無不具矣此章言牛羊之遂性也¶
<pb:KR1c0013_WYG_017-33b>¶
爾牧來思以薪以蒸以雌以雄爾羊來思矜矜兢兢不¶
騫不崩麾之以肱畢來既升¶
　麤曰薪細曰蒸牧人有餘力取薪蒸以歸而牛羊以¶
　時合其牝牡此牧事向成矣所慮者惟羊善耗敗耳¶
　今視其羊皆矜矜然若知自愛也兢兢然若知所畏¶
　也如此則無騫崩之患矣羊有疾輒相汙故以騫崩¶
　言之其下來也不煩鞭箠麾以肱即皆登牢棧言其¶
　馴也此章言牧事之成也¶
<pb:KR1c0013_WYG_017-34a>¶
牧人乃夢衆維魚矣旐維旟矣大人占之衆維魚矣實¶
維豐年旐維旟矣室家溱溱¶
　牧事既成牧人休暇而吉夢形焉乃獻其夢于上大¶
　人占之知其為正夢隂陽和則魚衆多故夢衆魚則¶
　為豐年龜蛇為旐隂物也鳥隼為旟陽物也故夢旐¶
　旟為室家有室有家則子孫蕃衍也故曰溱溱考室¶
　之夢人君之夢也考牧之夢牧人之夢也貴賤之不¶
　同而其夢皆出於正蓋由心之逸樂故能以和召和¶
<pb:KR1c0013_WYG_017-34b>¶
　休祥之應可以類推此二詩皆終之以吉夢為中興¶
　之美也是詩四章皆賦也¶
　¶
　¶
　¶
　¶
　¶
　詩補傳卷十七¶
